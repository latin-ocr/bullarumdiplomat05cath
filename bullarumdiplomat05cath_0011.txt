LECTORI BENEVOLO

TAURINENSES BULLARII EDITORES

Nobis crimini datum non iri arbitramur quod quintum Magni Bullarii
volumen formis nostris excudere serius absolverimus quam legentium
nostrumque studium requirere videbatur, quum nec una nec levis mo-
rae excusandae caussa suppetat. Quartus equidem annus est, quo profun-
dum hocce , fere dicimus, aequor ingressi, sperabamus fore ut mitesceret
unda paullatim ventique quiescerent: at contra evenit. Quo enim in dies ce-
lerius progredi conabamur, eo, ingruentibus impedimentis, retardari saepe,
saepius sistere necesse fuit. Multo siquidem maiora ad Mainardianum tex-
tum in vulgus emittendum emendatum expolitumque adiumenta nobis
quaerenda fuerunt , quam operis iu limine, non iis sane, quibus nunc
utimur consiliis freti, credideramus. Pluries namque animadvertiimts‚ vul-
gatam Mainardi typis lectionem sensum haud conspicuum exhibere, erro-
resque eiusmodi esse ut lectorem, licet horum studiorum non inscium ,
suspensum omnino detinerent3 integra quia llic pericope desideratur, illic
omissa aut corrupta, officinatorum vitio7 verba fuere; ordo item disponen-
darum tabularum nonnunquam perturbatus, ratioque temporum permixta ;

